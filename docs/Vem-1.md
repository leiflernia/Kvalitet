# Vem avgör vad som är kvalitet?

Grunden för allt arbete med kvalitet är att definiera kunden, dvs vem som är köpare eller mottagare av det jag levererar. Vi måste även veta vad kunden vill ha. Om ett företag tillverkar kälkar i tron att deras produkter används försiktigt och med bara ett barn som åker på den. Då har de troligen aldrig gjort en ordentlig undersökning av hur barn använder sina leksaker.

Föräldrar till små barn vet däremot att kälkar kan användas på ett betydligt mer fantasifullt sätt.

![enter image description here](https://lernia.itslearning.com/data/1821/C33238/Bilder/Kvalitet/image009.png)

Om vi låter barn och föräldrar berätta vad som är viktigt med en kälke, kan det tänkas att de betonar följande:  
  

**En kälke måste:**

•  fungera och hålla för tuffa tag  _(tillförlitlighet)_

•  vara stabil och inte välta  _(säkerhet)_

•  vara lätt att laga om den skulle gå sönder  _(underhåll)_

•  ha tuffa färger och snygg design  _(utseende)_

•  imponera på andra barn  _(prestige)_

•  vara bekväm att sitta på _(ergonomi)_

•  vara den snabbaste i backen _(prestanda)_

Alla dessa krav och önskemål kan översättas till produktegenskaper som då är kvalitetsparametrar om vi låter _kunden_ styra vår kvalitetssyn. I detta fall har vi två olika externa kunder, nämligen föräldrarna (köpare/användare) och barnen (användare). Båda påverkar kvalitetsparametrarna.

Det är kunden som avgör vad som är rätt kvalitet. Detta innebär att det är kunden som genom sitt beslut att köpa eller inte köpa avgör om vår kvalitetsnivå är rätt.  Den bästa bekräftelsen på om vår kvalitetsnivå är rätt är om kunder kommer igen!

	Det är kunden som avgör vad som är rätt 
	kvalitet!


