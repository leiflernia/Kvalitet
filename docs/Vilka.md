# Vilka förutsättningar behöver vi?

För att vi alla skall veta hur vi skall agera måste det finnas mål inom verksamhetens olika områden och vi måste känna till och förstå dem.

Övergripande mål för företagets kvalitetsarbete brukar formuleras i en _kvalitetspolicy_. Denna utgår från företagets affärsidé samt dess huvudmål. Kvalitetspolicyn talar övergripande om vem policyn gäller för, vilka krav som ställs på produkterna samt vem kunden är.

Kvalitetspolicyn är ett rättesnöre i kvalitetsfrågor och stödjer vår strävan att uppfylla våra mål. Kvalitetspolicyn ger vägledning inom områden som t ex

- produkternas kvalitetsnivå
- vem som säkerställer kvalitetsnivån
- vem som ansvarar för de olika kvalitetsområdena
- hur vi skall agera i olika situationer
- vilka förutsättningar personalen skall ha.

_
	
	Kvalitetspolicy är en del av ett 
	kvalitetsledningssystem som skall spegla 
	företagets syn på kvalitet.
