# Kontrollera eller styra kvalitet?

Kontroll kommer från engelskans _control_ som egentligen betyder styra_._ När vi i kvalitetssammanhang säger “kontrollera “säger engelsmännen _inspect_, dvs ”inspektera “. När vi inspekterar någonting letar vi efter felaktiga detaljer. Allt kontrollarbete går ut på att man skall _hitta_ fel. Kontroll betyder att vi har en passiv kvalitetsattityd och att vi accepterar fel.

Aristoteles skrev år 340 f Kr.

_På **en** kraft är även Gud berövad. Det är kraften att få sådana saker ogjort som redan har hänt._

Att inspektera är en form av dubbelarbete, men så länge vi inte klarar av att förhindra att fel uppstår kan det vara nödvändigt. Detta är inte kvalitet utan måste betraktas som en temporär åtgärd tills dess vi lyckas förhindra att felet uppstår.

	Det går inte att kontrollera fram kvalitet

Att styra kvaliteten betyder att vi arbetar på ett sådant sätt att fel inte uppstår. Detta är en aktiv kvalitetsattityd som höjer kvaliteten och lönsamheten i företaget.

	Kvalitetsstyrning hindrar att fel uppstår
