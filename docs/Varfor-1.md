# Varför har vi kvalitetssystem?

Det räcker inte med att prata om kvalitet. Vi måste arbeta målmedvetet och systematiskt för att uppnå kvalitet. Detta innebär att vi måste ha ett gemensamt synsätt och klara riktlinjer att arbeta efter. Ett system som stödjer företagets kvalitetssträvan och hjälper oss att producera konkurrenskraftiga varor och tjänster kallas för _kvalitetssystem_.

För att ett kvalitetssystem skall fungera måste det vara förankrat hos alla medarbetarna och ha företagsledningens aktiva stöd. Hela företaget måste arbeta efter kvalitetssystemet för att vi skall vara säkra på att hålla rätt kvalitet och kunna tillfredsställa kunden. Ett kvalitetssystem skapar ordning och reda i verksamheten.

Hus byggs efter vissa givna riktlinjer och normer. Detta underlättar installationer, tryggar driften och förenklar reparationer även om inte samma personer anlitas.

Ett kvalitetssystem i ett företag skall fungera på samma sätt och beskriva hur olika arbeten och aktiviteter skall bedrivas.
	
	Kvalitetssystem skapar ordning och reda  
	genom att styra organisationens arbetssätt
