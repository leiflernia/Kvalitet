# Vad är lean?

Vi har nu gått igenom kvalitetssystemet ISO 9000 och i det kan man implementera produktionsfilosofin lean production.

**Vad är lean?**

Lean Production har sitt ursprung från Toyotas utvecklingsstrategi inom Toyota Production System (TPS) och strategin Lean. Syftet med Lean production är att identifiera och eliminera alla faktorer i en produktionsprocess som inte skapar värde för slutkunden.  
  
Enkelt uttryckt handlar det om ”Mer värde för mindre arbete”. De grundläggande principerna i Lean production bottnar i idéer från bland annat Frederick Winslow Taylor som med Scientific Management inspirerade Henry Ford att skapa ett produktionssystem. Denna tillverkning var inte speciellt kostnadseffektiv med dagens mått mätt och anpassad för masstillverkning.

**Historia**

När Japan efter andra världskriget var tvunget att lägga om sin militära industri till civil industri tog Toyota inspiration från västvärldens masstillverkningsprinciper och anpassade dem till sin ekonomiska situation. Detta skapade, med Taiichi Ohno i spetsen, Toyota Production System (TPS).  
  
TPS är i mångt och mycket synonymt med "lean production" då uttrycket "lean" myntats i samband med en studie som MIT gjorde 1979 som jämförde olika biltillverkare världen över. Begreppet blev internationellt känt 1988. Lean production har sedan kommit att användas utanför tillverkningsindustrin, bland annat inom sjukvården.  
  
Taiichi Ohno myntade begreppet Kaizen (förbättring) inom management vilket innebär att man alltid

ska söka kontinuerlig förbättring ty ingen process kan anses vara perfekt utan kan alltid förbättras.
