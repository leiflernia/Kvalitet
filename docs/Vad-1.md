# Vad är kvalitet?

### Vad menas med kvalitet?  
Den traditionella synen på kvalitet har varit pålitliga produkter, tillförlitliga leveranser, effektiv service och liknande.

På senare år har vi sett ordet kvalitet i de mest skiftande sammanhang, som till exempel kvalitetsverktyg, livskvalitet, kvalitetskyckling mm.

![enter image description here](https://lernia.itslearning.com/data/1821/C33238/Bilder/Kvalitet/image001.png)

Ordet ”kvalitet” definieras enligt ordboken som sort/egenskap (t ex materialkvalitet) eller god kvalitet/förstklassig, där den senare definitionen motsvarar vårt traditionella kvalitetsbegrepp.

Begreppet hög kvalitet har efterhand utvecklats från att innebära ”så bra som möjligt” eller ”förstklassig” till att väl uppfylla kundens krav och önskemål.

Vanliga uppfattningar om kvalitet som ”lämplig för användning” och ”överensstämmelse med krav” ger endast uttryck för vissa delar av kvalitetsbegreppet. Det är därför bättre att använda den definition i SS-ISO 8402 som sätter kunden i centrum för vår kvalitetssyn.

_KVALITET är alla sammantagna egenskaper hos ett objekt eller en företeelse som ger dess förmåga att tillfredsställa uttalade och underförstådda behov._

Stena Line:s egen kvalitetsdefinition: ”Den bestående upplevelsen av företagets samlade prestation”, är ett annat sätt att uttrycka samma sak.

_Filmen visar diskussioner och tankar om kvalitet i projektet matlust. Det är samma frågeställning som man även har inom tillverkande industri_

<iframe width="426" height="240" src="https://www.youtube.com/embed/YfG24au_hFE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Vi har hittills endast tittat på kvalitet ur kundens synvinkel. Vi kan enkelt uttrycka detta som att vi skall _göra rätt saker_.  

Men det finns även en annan aspekt. Företaget vill naturligtvis att dess verksamhet också skall fungera så effektivt som möjligt. Vi säger att vi skall _göra saker rätt_. För att klara av detta använder vi oss av ett kvalitetssystem som leder och styr vår verksamhet
