# Varför ISO 9000?

Fler och fler kunder ställer krav på sina leverantörer. Kravet är enkelt, nämligen att få riktiga leveranser. Att få riktiga leveranser innebär att vi vill ha rätt antal av rätt produkt (enligt specifikation) i rätt tid till rätt plats. Kunden kräver ofta även att leverantörerna skall styra hela sin verksamhet för att uppnå dessa krav. Styrsystemet som skall användas är ISO 9000.  
  
Eftersom ISO 9000 är ett system innehållande en serie standarder kan företaget bedömas och i sin tur på förhand visa att de har förutsättningarna för en för kunden tillfredsställande leveransförmåga. Som bevis på detta måste företaget ta ett ”körkort” som kallas _certifiering_.

På samma sätt som med ett vanligt körkort, kan vi säga att ett ISO 9000-certifierat företag har rätt förutsättningar och god möjlighet att klara sin uppgift på ett bra sätt. Det är däremot ingen garanti att det verkligen blir så.  
  

Certifiering utförs av ett certifieringsföretag eller -organisation som godkänts av SWEDAC (Styrelsen för Ackreditering och Teknisk Kontroll).  
  

När ett företag blir certifierat innebär det att det har ett kvalitetssystem och ett arbetssätt som säkerställer att störningar i organisationen och produktionen kan undvikas. Man har också ett system som skall se till att fel/problem aldrig uppträder igen.

	Certifiering är leverantörens 
	kvalitetskörkort
