
# Kvalitetssystem

Uppfattningen om hur vi skall bära oss åt för att åstadkomma kvalitet har utvecklats med åren.

I och med industrialiseringen försvann mycket av hantverkarnas roll. De hade fullständig kontroll över sin egen produktion från inköp av råvaror till leverans av den färdiga produkten. När produkter tillverkas i fabriker är många fler involverade.

På 1920-talet började vi därför inrätta speciella kontrollavdelningar. Kvalitetsarbetet berörde endast personalen på dessa kontrollavdelningar.

_Statistisk kvalitetskontroll_ blev nästa steg och gick ut på att effektivisera kontrollarbetet med hjälp av statistiska metoder.

Efterhand har synen på hur vi åstadkommer kvalitet förändrats. Från att enbart ha berört kontrollanter och kontrollavdelningar blev fler och fler i organisationen inblandade i kvalitetsarbetet.

På 1960-talet började man tillämpa systematisk styrning av kvaliteten i alla faserna av produktframtagningen och i alla funktioner i företaget. Detta brukar kallas _total kvalitetsstyrning._

I dag är kvalitet en ledningsfråga av strategisk betydelse och omfattar all personal i företaget. Vi kallar denna fas i utvecklingen för _kvalitetsledning._

![enter image description here](https://lernia.itslearning.com/data/1821/C33238/Bilder/Kvalitet/image004.png)
