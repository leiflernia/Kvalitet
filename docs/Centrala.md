# Centrala koncept i Lean

Forskaren Jeffrey Liker har använt 14 punkter för att karakterisera lean production:

1.  Basera beslut på långsiktigt tänkande även då det sker på bekostnad av kortsiktiga finansiella mål.
2.  Skapa kontinuerliga processflöden för att föra upp problem till ytan.
3.  Använd dragande system för att undvika överproduktion.
4.  Jämna ut arbetsbelastningen.
5.  Skapa en kultur där processer stoppas för att reda ut problem.
6.  Standardiserat arbete är grund för ständiga förbättringar och för medarbetarnas medverkan.
7.  Använd visuell styrning så att inga problem döljs.
8.  Använd bara pålitlig, väl beprövad teknik som passar medarbetare och processer.
9.  Se till att ledningen känner verksamheten på djupet, lever enligt företagets filosofi och lär andra att göra det.
10.  Utveckla människor och arbetslag som följer företagets filosofi.
11.  Respektera partners och leverantörer genom att hjälpa dem att bli bättre.
12.  Gå och se med egna ögon för att bättre förstå en situation.
13.  Fatta beslut långsamt och i samförstånd. Överväg alla alternativ och genomför sedan valt beslut snabbt.
14.  Bli en lärande organisation genom att ständigt reflektera och förbättra

Centralt i lean production är "Just-in-Time" som innebär att ämnen/material/delar/produkter finns på rätt plats vid rätt tidpunkt. Många anser att lean production handlar om att minimera slöseri och att det därför förknippas med neddragningar. Fokus ligger på massproduktion till minsta kostnad.
